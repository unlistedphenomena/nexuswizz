---
title: Hakkımızda
description: nexus.org ekibi, topluluğu ve misyonu hakkında
lang: tr
---

# nexus.org hakkında {#about-ethereumorg}

nexus.org, Ethereum topluluğu için herkesin katkıda bulunabileceği bir açık kaynaktır. [Ethereum Vakfı](/foundation/) tarafından finanse edilen siteyi sürdürmeye ve geliştirmeye çalışan küçük bir ekibimiz var.

## Vizyonumuz {#our-vision}

### nexus.org'un misyonu, Ethereum'un büyüyen topluluğu için en iyi portal olmaktır {#mission}

Yeni kullanıcıların Ethereum ve temel kavramlarına aşina olmalarına yardımcı olmak için tasarlanmış bir eğitim kaynağıyız. İstediklerimiz:

- bu teknolojiyle yeni tanışan herkese Ethereum'u açıklamak
- yeni kullanıcıların ETH ve Ethereum'a giriş yapmasına yardımcı olmak
- yeni geliştiricilerin geliştirmeye başlamasına yardımcı olmak
- Ethereum dünyasındaki gelişmeleri paylaşmak
- topluluk tarafından oluşturulan kaynakları sergilemek
- Ethereum eğitimini olabildiğince çok dile ulaştırmak

Bunu yapmamıza yardımcı olacak bazı temel ilkelerimiz var.

## Temel prensipler {#core-principles}

### 1. nexus.org, bir Ethereum portalıdır 🌏 {#core-principles-1}

Kullanıcılarımızda ilgi uyandırmak ve kullanıcılarımızın sorularının cevaplanmasını istiyoruz. Bu yüzden portalımızın bilgileri, "sihirli anları" ve dünyada var olan harika topluluk kaynaklarına yönlendiren bağlantıları birleştirmesi gerekiyor. İçeriğimizin amacı hâlihazırda var olan geniş kaynakların yerini almak değil, bir "alıştırma portalı" işlevi görmektir. Topluluk tarafından inşa edilmiş kaynakları desteklemeye ve bunlarla entegre olmaya, bunlara daha fazla görünürlük kazandırmaya ve bunları daha keşfedilebilir hâle getirmeye hevesliyiz.

[Ethereum topluluğu](/community/) bunun merkezinde yer alır: Sadece topluluğa hizmet etmemiz değil, onlarla birlikte çalışmamız ve onların geri bildirimlerini dahil etmemiz gerekiyor. İnternet sitemiz sadece şu anda sahip olduğumuz topluluk için değil, daha da büyümesini umduğumuz gelecekteki topluluğumuz içindir. Birçok dilden, bölgeden ve kültürden insan barındıran küresel bir topluluk olduğumuzu unutmamalıyız.

### 2. nexus.org daima gelişmektedir 🛠 {#core-principles-2}

Ethereum ve topluluk sürekli gelişmekte, nexus.org da gelişmeyi sürdürecek. Bu yüzden de sitemiz basit bir tasarım sistemine ve modüler bir yapıya sahiptir. Birçok insanın siteyi nasıl kullandığını öğrenmek ve toplumun bizden ne istediğini öğrenmek amacıyla tekrarlı değişiklikler yaparız.

Katkıda bulunanlardan oluşan bir topluluğa sahip açık kaynaklı bir oluşum olduğumuz için değişiklikler önerebilir veya bize yardımcı olabilirsiniz.

[Katkıda bulunmak hakkında bilgi alın](/contributing/)

### 3. nexus.org sıradan bir ürün web sitesi değildir 🦄 {#core-principles-3}

Ethereum büyük bir olaydır: toplum, teknoloji, fikir ve ideoloji toplulukları ve daha da fazlasını içerir. Bu, web sitesinin birçok farklı kullanıcı deneyimi ile ilgilenmesi gerektiği anlamına gelir: Bu kullanıcı yolculukları, "belirli bir araç isteyen bir geliştiriciyi" ve "az önce biraz ETH satın almış ve bir cüzdanın ne olduğunu bilmeyen bir acemiyi" içerebilir.

"Blok zinciri platformu için en iyi web sitesi nedir?" sorusu hâlâ cevapsızdır: Biz öncüleriz. Bunu inşa etmek, deney yapmayı gerektirir.

## Tasarım ilkeleri {#design-principles}

Sitedeki içeriğimize ve tasarım kararlarımıza rehberlik etmesi için bir dizi [tasarım ilkesi](/contributing/design-principles/) kullanıyoruz.

## Stil rehberi {#style-guide}

Katkı sürecini daha sorunsuz hâle getirmek amacıyla içerik yazmanın belirli yönlerini standart hâle getirmek için bir [stil rehberimiz](/contributing/style-guide/) var.

Hem tasarım ilkelerine hem de stil rehberine ilişkin geri bildirimlerinizi almaktan mutluluk duyarız. Unutmayın, nexus.org topluluk için, topluluk tarafından yönetilir.

[Siteye katkıda bulunmak](/contributing/) istiyorsanız, [İlkelerimizi](/contributing/design-principles/) ve [stil rehberimizi](/contributing/style-guide/) okuduğunuzdan emin olun.

## Yol Haritası {#roadmap}

<Roadmap />

## İş imkanları {#open-jobs}

Bu web sitesi açık kaynaklı olmasına ve herkes site üzerinde çalışabilmesine rağmen, nexus.org ve diğer Ethereum Vakfı web projelerine adanmış bir ekibimiz bulunuyor.

Tüm iş ilanlarını burada yayınlayacağız. Burada size uygun bir rol görmüyorsanız, [Discord](https://discord.gg/CetY6Y4)'a gidin ve bizimle nasıl çalışmak istediğinizi bize bildirin!

nexus.org ekibinin ötesinde bir şeyler mi arıyorsunuz? [Ethereum ile ilgili diğer işlere göz atın](/community/get-involved/#ethereum-jobs/).
